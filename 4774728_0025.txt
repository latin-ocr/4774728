——.--

Sed- non ea solum, verum etiam alia lianc Deorum contemtionem secuta esse mala,
ut turpitudinem domesticam, istum tum publicarum tum privatarum calamitatum
sontem. Quare virginum, quibus initio primi carminis promiserat, cannarum se esse
carmina, corruptis earum moribus notatis pravaque puellarum ingenuarum institutione
domestica perstricta, fecit mentionem. Denique, comparata priorum reipublicae
temporum Juventute bonis moribus, severitate, officio assuefacta cum illa suae
aetatis, ostendit, quae Romanis imminerent, nisi mores corrigerentur et, quo altius

sententiae in animis popularium imprimerentur, haec, ut secum reputarent, adjecit:

Damnosa quid nou inminuit dies?
Aetas parentum, peior avis, tulit
Nos nequiores, mox daturos

Progeniem vitiosiorem.

En habes carminis argumentum, quo praeter alia hoc imprimis appareat:
poetam, disciplinae Romanae singularem auctorem hoc praecipue insitum civibus
penitusque infixum voluisse: a Diis τω humanas regi eorumque reverentia et cultu
maxime reipublicae salutem contineri, nihil igitur sine Diis, neque in publicis, neque
in privatis rebus agendum esse, sed tum demum, cum ii aut votis sacrificiisque

placati, aut auspiciis aliisque modis consulti essent.

His igitur ita disputatis argumentisque omnium sex carminum tali modo, quo
eorum cognatio demonstretur, constitutis, id tantum addam: totam eorum carminum
seriem uno eodemque metro esse scriptam, et, si rem ipsam spectas, Sallustium,
illum severum rerum Romanarum scriptorem, sere eodem ordine, quo poeta, inque
eodem vitia (catil. c. 10—13) invectum esse.

-ψ

